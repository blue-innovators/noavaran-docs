# بررسی مزایای Event Sourcing

<p style="text-align:justify;">
اگر مطالعه این مطلب اولین مواجهه شما با Event Sourcing ممکن است در حال پردازش جزئیات بسیاری در ذهن خود باشید و هنوز مدل ذهنی درستی از این ماجرا نداشته باشید. 
این موضوع کاملا قابل درک می باشد.
در این قسمت بصورت خلاصه برخی مزایای Event Sourcing را با هم مرور میکنیم تا برای زمانی که شاید خواستید از این مکانیزم استفاده کنید این موارد در ذهنتان باشد.
</p>

## 🔸 مزیت رقابتی برای کسب و کار

<p style="text-align:justify;">
این فصل با صحبت درباره دلایل منطقی برای استفاده از مکانیزم Event Sourcing شروع شد. فهمیدیم که کسب و کارها نه تنها با استفاده از آنالیز دیتای بلکه با آنالیز تاریخچهی دیتا و اینکه چطور به وضعیت فعلی سیستم رسیده اند میتوانند مزیت رقابتی بدست آورند.
در یک مارکت یکسان دو شرکت رقیب اگر از مکانیزم Event Sourcing استفاده کنند میتوانند آنالیزهای خوبی را برای توسعه محصولات و خدماتشان انجام دهند.
</p>

## 🔸 Aggregate هایی Expressive و رفتار محور

<p style="text-align:justify;">
ارتباط با متخصص دامین یک جنبه مهم از بکارگیری DDD و درک مزایای آن می باشد.
برای پشتیبانی از این موضوع مهم است که در کد دامین مدل از UL استفاده نماید.
همانطور که دیدید اگریکیت های بر پایه Event Sourcing بسیار Expressive می باشند.
به عنوان مثال همچین چیزی داشتیم :
</p>

```
When {Domain Event} {Apply Business Rules}
```

<p style="text-align:justify;">
این موضوع باعث میشود که دامین مدل در جلسات knowledge crunching بسیار مفید واقع شود و توسعه دهندگانی که با کد آشنا نمی باشند راحت تر موضوعات دامین را درک خواهند کرد.
</p>

## 🔸 Persistance ساده

<p style="text-align:justify;">
موضوع Persistance با ORM ها یک دغدغه برای توسعه دهندگان بوده و است. همانطور 
زیرا ممکن است بنا به تکنولوژی مورد استفاده و ساختار مدل عدم پشتیبانی تکنولوژیک وجود داشته باشد.
اما در بخش های قبلی دیدید که ذخیره سازی رویدادها و فرآیند Rehydration این معضل را نداشت.
مدل دامین محدود نشده بود و نیاز به مپینگ های پیچیده وجود نداشت.
همچنین این امکان وجود داشت که با پلی مرفیسم بتوانیم پیاده شازی اینترفیس IEventStore را عوض کنیم.
البته به این نکته توجه کنید که ممکن است چالش هایی در این زمینه وجود داشته باشد.
به عنوان مثال موضوع Hyphen ها مربوط به محدودیت تکنولوژیک Event Store بود که شاید لازم باشد در ابزارهای دیگر به نحو دیگری هندل شود.
</p>

## 🔸 دیباگ پیشرته

<p style="text-align:justify;">
همانطور که مشاهده کردید Event Sourcing باعث میشود فرآیند دیباگ و خطایابی در اپلیکیشن بسیار راحت تر شود.
اگر به این موضوع فکر کنید میبینید که تمامی رفتارهای سیستم بصورت رویدادهایی ذخیره شده است.
میتوانید هر زیرمجموعه دلخواهی از رویدادها را برگردانید تا بررسی کنید چرا سیستم در وضعیت نادرستی قرار گرفته است و نیازی به حدس و گمان نیست.
</p>